## Αναγνωριστικά πρόσβασης

Για να αποκτήσει ένας χρήστης πρόσβαση στις ηλεκτρονικές υπηρεσίες του ΕΜΠ πρέπει να του παρασχεθούν εξατομικευμένα αναγνωριστικά πρόσβασης. Δικαίωμα να λάβουν αναγνωριστικά πρόσβασης έχουν όλα τα μέλη της Πολυτεχνειακής κοινότητας. Τα αναγνωριστικά πρόσβασης είναι ένα ζεύγος συμβολοσειρών, το **όνομα χρήστη** (user name) και ο **μυστικός κωδικός** (password).

## Νεοεισερχόμενοι φοιτητές

Οι νεοεισερχόμενοι φοιτητές αποκτούν αυτόματη πρόσβαση στις ηλεκτρονικές υπηρεσίες του ΕΜΠ με την ολοκλήρωση της εγγραφής στις Γραμματείες των Σχολών τους. Απαραίτητες προϋποθέσεις είναι οι παρακάτω:

* Οι Γραμματείες να τους έχουν εγγράψει σε εξάμηνο και να τους έχουν αναθέσει υποχρεωτικά μαθήματα
* Οι φοιτητές να διαθέτουν διεύθυνση ηλεκτρονικού ταχυδρομείου εκτός του ΕΜΠ
* Οι Γραμματείες να αποστείλουν στοιχεία στο ΚΗΥ με χρήση της ειδικής ηλεκτρονικής ενημέρωσης του φοιτητολογίου.

Αν συντρέχουν όλες οι παραπάνω προϋποθέσεις οι φοιτητές λαμβάνουν αυτόματα μέσω ηλεκτρονικού ταχυδρομείου τα αναγνωριστικά πρόσβασης στις ηλεκτρονικές υπηρεσίες του ΕΜΠ.

Στην περίπτωση που για οποιοδήποτε λόγο ένας φοιτητής δεν έχει λάβει τα αναγνωριστικά πρόσβασης θα πρέπει να απευθυνθεί στη Γραμματεία της Σχολής του. Η Γραμματεία θα πρέπει να αποστείλει σχετικό email προς adm@central.ntua.gr που θα αναφέρει οπωσδήποτε τον αριθμό μητρώου, το ονοματεπώνυμο, το πατρώνυμο, το μητρώνυμο και το εκτός ΕΜΠ email του ενδιαφερόμενου.

Αποκλειστικά υπεύθυνες για τα ορθά στοιχεία των φοιτητών είναι οι Γραμματείες των Σχολών τους. Οι αλλαγές γίνονται αποκλειστικά στο φοιτητολόγιο και αποστέλονται προς το ΚΗΥ με χρήση της ειδικής ηλεκτρονικής ενημέρωσης του φοιτητολογίου.

## Μεταπτυχιακοί φοιτητές

Οι μεταπτυχιακοί φοιτητές αποκτούν πρόσβαση στις ηλεκτρονικές υπηρεσίες του ΕΜΠ μετά από ηλεκτρονική επικοινωνία του υπεύθυνου Τμήματος της εκάστοτε Γραμματείας προς adm@central.ntua.gr. Το ΚΗΥ **δεν παραλαμβάνει** έγγραφα όπως οποιουδήποτε είδους πιστοποιητικά καθώς δεν έχει τη δυνατότητα τήρησης έντυπου αρχείου. Αποκλειστικό αποδεικτικό της εγγραφής στη βάση δεδομένων του ΚΗΥ είναι η ηλεκτρονική επικοινωνία της Γραμματείας.

Στην ηλεκτρονική επικοινωνία η Γραμματεία μπορεί να αποστείλει συγκεντρωτικό πίνακα ή μεμονωμένες καταγραφές, ανάλογα με τις υπάρχουσες ανάγκες. Απαραίτητα στοιχεία στη επικοινωνία είναι το ονοματεπώνυμο, ο αριθμός μητρώου, το πατρώνυμο, το μητρώνυμο, το εκτός ΕΜΠ email, ο τίτλος του ΔΠΜΣ, το όνομα του υπεύθυνου καθηγητή και η ένδειξη *"μονοετές"* ή *"διετές"*.

Επισημαίνεται ότι ο δικαιούχος μπορεί να ζητήσει συγκεκριμένο όνομα χρήστη (user name) αλλιώς επιλέγεται το όνομα χρήστη που χρησιμοποιεί στο εκτός ΕΜΠ email του. Η Γραμματεία λαμβάνει σε κάθε περίπτωση ενημέρωση για τα ονόματα χρήστη που αποδώθηκαν.

Οι δικαιούχοι λαμβάνουν τα αναγνωριστικά πρόσβασης με ηλεκτρονικό μήνυμα στο εκτός ΕΜΠ email τους.

## Διδακτορικοί φοιτητές

Οι διδακτορικοί φοιτητές συμπληρώνουν την σχετική [αίτηση](http://www.central.ntua.gr/public/files/applicationform.pdf) και την αποστέλουν **υπογεγραμμένη από τον επιβλέποντα καθηγητή τους**, είτε με email προς adm@central.ntua.gr είτε με fax στο 2107722446. Απαραίτητα για την ορθή συμπλήρωση της αίτησης του υποψήφιου διδάκτορα είναι το ονοματεπώνυμο, το πατρώνυμο, το μητρώνυμο, το όνομα και το email του επιβλέποντα καθηγητή και το εκτός ΕΜΠ email του.

Επισημαίνεται ότι ο δικαιούχος μπορεί να ζητήσει συγκεκριμένο όνομα χρήστη (user name) αλλιώς επιλέγεται το όνομα χρήστη που χρησιμοποιεί στο εκτός ΕΜΠ email του. Η Γραμματεία λαμβάνει σε κάθε περίπτωση ενημέρωση για τα ονόματα χρήστη που αποδώθηκαν.

Οι δικαιούχοι λαμβάνουν τα αναγνωριστικά πρόσβασης με ηλεκτρονικό μήνυμα στο εκτός ΕΜΠ email τους.
